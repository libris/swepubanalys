Dubbletter uppstår när samma publikation har registrerats flera gånger. Dubblettkandidaterna bedöms maskinellt utifrån en algoritm som bygger på en samling regler. Reglerna ger olika poäng, och när alla regler körts summeras poängen. Blir summan över 1,1 anses posterna vara dubbletter och blir den lägre än 0,8 anses de vara enskilda poster.

Om den sammanslagna summan för dubblettkandidater ligger mellan 0,8 och 1,1 behöver de bedömas manuellt i systemet. Den manuella bedömningen är en förutsättning att posterna ska gå vidare i processen för kvalitetssäkrade data.

För att lämna in en manuell bedömning, klicka på 'Samma' om publikationsposterna är dubbletter. För olika manifestasioner, klicka på 'Olika'. Dubblettkandidater laddas upp allteftersom listan skrollas ner och posterna kan öppnas genom att klicka på 'Visa'.

**Tänk på**  
Bedömningen gäller endast för SwePub. Åtgärder av poster i det lokala systemet måste göras separat.
