### DEFINITION  
Open access är den engelska, och internationellt använda, termen för öppen tillgång till vetenskaplig forskning. Detta innebär att all forskning som är finansierad av offentliga medel går att finna via en sökning på internet och kan läsas av alla utan kostnad, samt att materialet är fritt att återanvända. De huvudsakliga metoderna för open access-publicering beskrivs internationellt med begreppen **green** och **gold**. 

**Öppen tillgång i grön version**


Innebär att forskaren, så snart förlaget tillåter det, själv arkiverar en sakkunniggranskad och redigerad version av artikeln i ett digitalt arkiv. Slutversionen av artikeln har då redan publicerats i en traditionell prenumerationsbaserad tidskrift.

**Öppen tillgång i gyllene version**


Innebär att forskaren publicerar sig hos ett open access-förlag. Boken eller artikeln blir då omedelbart öppet tillgänglig på internet. 

### TÄNK PÅ  
En utsökning av open access i SwePub baseras på attributet **note="free"** i elementet **url** i SwePub MODS-posten samt om publikationernas ISSN finns med i <a href="https://doaj.org/" target="_blank">DOAJ</a> som listar öppna tidskrifter. 
Det går för närvarande inte att få ut information om **hybrid-versioner**, det vill säga när artiklar publiceras i en traditionellt prenumerationsbaserad tidskrift som mot en avgift (article processing charge) görs omedelbart öppet tillgänglig. 

### LÄS MER  
<a href="http://www.kb.se/dokument/SwePub/v.-2.6-SwePub_MODS_Final_version_2015_09_10.pdf" target="_blank">SwePub MODS metadata format specification v. 2.6, avsnitt 18.1 URL</a> 
