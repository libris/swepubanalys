Här avses samarbetspublikationer som uppstår när samma publikation har registrerats av flera lärosäten. Att följa upp samarbetspublikationer med motstridiga metadata är en förutsättning för att publikationsposterna kommer med vidare i kvalitetssäkringsprocessen och datauttag för analyser på nationell nivå.

Det är viktigt att vissa nyckelkomponenter som påverkar den bibliometriska datamodellen stämmer:

●	Fraktioneringen får inte vid sammanslagning av andelar ha ett värde som överstiger 1.  
Om samma upphovspersoner affilieras till olika lärosäten för samma publikation stämmer inte fraktioneringen.   
●	Antal upphovspersoner får inte variera för samma publikation.  
●	Publiceringsår får inte variera för samma publikation mer än ett år.  
●	Publiceringskanaler får inte variera för samma publikation.  
●	De identifikatorer som finns angivna på båda publikationsposter får inte variera.




