Fraktionering innebär att en publikation med flera författare delas i lika delar för alla ingående författare. Beroende av analys kan en publikation även fraktioneras utifrån länder, organisationer eller forskningsämnen. Summan av alla fraktioner ska vara 1.  

Datauttag av punktmarkerade fält levereras i ett så kallat denormaliserat format, vilket innebär att en publikation kan bestå av flera rader i datauttaget. Om man väljer uttag av flera punktmarkerade fält för fraktionering kommer en rad att skapas för varje kombination av fältens värden, vilket innebär att en publikation med fyra författare som är klassificerad i två olika ämnen, genererar åtta rader i datauttaget.  
