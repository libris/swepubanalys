

En artikel som t.ex. har klassificerats med flera forskningsämnen i en lokal publikationsdatabas delas i lika delar för var och en av ämnesklassifikationerna (s.k. ämnesfraktionering). På samma sätt kan en artikel med flera författare eller författaradresser delas upp i författarfraktioner alternativt adressfraktioner. 

Summan av alla fraktioner av forskningsämnen (eller författare eller adresser) motsvarar det faktiska antalet publicerade artiklar. Utan fraktionering kan samma artikel räknas flera gånger för varje ämne eller författare och summan blir då större än den totala vetenskapliga produktionen (s.k. whole count). 

**Tänk på**  
Varje unik kombination av fält som markeras med en punkt framför fältet är fraktionerad och skapar flera rader för varje post i uttaget. 
